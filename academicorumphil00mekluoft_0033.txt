—ml—

editis quaedam minoris momenti. uno certe loco evidens est
interruptio excerpti, exordium dico columnae Q, pergit enim v. 6
Ἀντίγονος δὲ γράφει, ut vel sic columnae T quae ad Antigonum
revocari nequit, alioquin erraticae perfugium pone XVam con-
cedi possit.

quod vero opus chronographum attinet, seriei illi amplius tri-
ginta senariorum solutae orationi insertorum, quam Roeperi acumini
debemus, et spicilegio a Gomperzio e copiis Bodleianis deprompto
perpauca adicere licuit quae iudicium de pretiosissimo emblemate
neutiquam puto esse commutatura. ea fragmenta, quae ad gram-
matici celeberrimi Χρονικά summa cum probabilitate a Roepero
relata sunt, cui nemo quod sciam oblocutus est ¹), in Apollodori
editione a Fel. Jacoby parata reperies, cui in dissertatione inau-
gurali bonae frugis plena praelusit ²).

XII. Auctoris nomen quod reticent pagellae 3), duarum triumve
rerum ultro citroque adminiculantium concentu coargui videtur.
quod enim in hoc indice Academici Ciceronis aetate posteriores
non magis recensentur quam in gemello de Stoicorum successioni-
bus ex iisdem cineribus erut0, quem simillime dispositum fuisse
primo obtutu apparet, perbene id quidem et cum librorum Philo-
demi Gadareni‚ acerrimi partium Epicurearum adsectatoris, Her-
culanei repertorum crebritate convenit et cum testimonio Laertiano,
quo decem minimum τῆς τῶν φιλοσόφων συντάξεως volumina ab
eodem homine conscripta comprobantur ⁴¹). quae refragari videban-
tur verba col. XXVI 42 ἄρχοντος παρ’ ἡμῖν Εὐγάμου seu potius
Εὐμᾰχου, unde Atheniensem fuisse scriptorem aut saltem Athenis
scripsisse effici poterat, eorum vim Theophili Roeperi inventum
illud exoptatissimum infregit, cui memoriae Apollodoreae cetero-
quin paene oblitteratae recuperationem debemus. forsitan mireris

 

1) Ne Unger quidem Philol. XLI p.*633.
2) De Apollodori Atheniensis chronicis. Berol. (MDCCCC).

3) In libelli fine exstante deest subscriptio sicut in Philippidea Hyperidis
vel in Athen. 'rep., cf. Kenyon Pal. p. 22.

4) Cf. Peter-sen, Phaedri Epicurei de nat. deor. fragm. p. 8. Buech. p. 3.
Boep. p. 27. Compar. Pap. ercol. pp. 4. 23. idem Relaz. p. 163. Gomp. Hermae
voLV p. 386, idem Jen. p. 603, idem Festschr. p. 256. Zeller 111 1³ p. 332. Susem. 1
p. noua. 11 p. 269107. Scott Fragm. Herc. p. 32. De papyris 1018 et 1044 proba-
biliter ad idem opus conlectaneum referendis ef. Scott ibid. p. 35, 65 sqq. (Bioqr.
Roas f, 9, h), Crcnert Sitzgsber. d. Berl. Aksd. 1900, p. 942 sqq.

